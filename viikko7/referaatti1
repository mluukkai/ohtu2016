Ohjelmistotuotantomenetelmien kehittyminen 1950- luvulta nykypäivään

Tietokoneiden kehittyessä tehokkaammiksi huomattiin ongelmia ohjelmistokehityksessä. Osaajista oli pulaa ja projektien budjetit ja aikataulut oli vaikea pitää kasassa. Tätä aikakautta kutsutaan ohjelmistokriisiksi ja se on vieläkin käynnissä. Ohjelmistoprojekteissa ikuinen ongelma on sovellusvaatimusten ennalta-arvaamattomuus ja virheellisyys. Suunnitelmien virheet tulevat esiin myöhemmin ohjelmiston toteutus ja testausvaiheissa, eikä koko ohjelmisto välttämättä vastaakkaan asiakkaan näkemystä tai vaatimukset ovat muuttuneet. Tämän johdosta ohjelmistotuotannon menetelmät ovat kehittyneet perinteisestä muiden insinöörialojen tapaisesta vesiputousmallista iteratiiviseen ja ketterään malliin. Tunnettuja inkrementaalisia ja iteratiivisia ohjelmistokehitysmenetelmiä ovat muun muassa Extreme Programming eli XP, Rapid Application Development eli RAD, Spiraalimalli ja Rational Unified Process eli RUP ja Scrum.
