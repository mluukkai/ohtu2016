Retrospektiivin tarkoituksena on arvioida ryhmän toimintatapoja avoimesti. Tarkoituksena on tunnistaa ryhmälle edulliset ja haitalliset toimintatavat, ja pyrkiä joko jatkamaan, lopettamaan, tai muokkamaan tuotantoprosessia tämän tiedon avulla. Vaikka keskustelutilaisuus onkin avoin, on kehitetty eri tapoja jotka hieman rajaavat ja ohjaavat kokouksen kulkua.

Start, Stop, Continue, More of, Less of Wheel on nopea tapa suorittaa retrospektiivikokous. Taululle tai paperille piirretään ympyrä joka jaetaan viiteen osaan (Start, Stop, Continue, More of, Less of). Ryhmä jäsenet käyvät lisäämässä sektoreihin eri toimintatapoja, ja lopuksi tuloksista pidetään lyhyt keskustelu. 

Sad, Glad, Mad metodissa tiimin jäsenet merkkaavat taululle ylös toimintatapoja, havaintoja, yms. jotka tekevät heidät surulliseksi, iloiseksi, tai vihaiseksi. Sprintin lopussa taulu otetaan esille, ja tiimin kesken äänestetään mitkä taululla olevat asiat ovat heidän mielestään tärkeimpiä. Kun äänestys on saatu loppuun, aloitetaan keskustelu taulun asioista, eniten ääniä saaneista alkaen. Koska keskustelulla on suurempi rooli kuin Start, Stop, Continue, More of, Less of Wheelillä, on tätä varten varattava myös enemmän aikaa, mielellään n. 60 minuuttia.
